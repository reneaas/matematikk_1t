# Lineære likninger

En likning kan beskrives som at to størrelser er like, eller at de er de samme.
En **lineær likning** er en likning hvor de algebraiske uttrykkene er funksjonsuttrykkene til lineære funksjoner.
Et eksempel på en lineær likning er

$$
2x + 3 = -x + 1.
$$

Med en begrepet **likning**, mener vi at venstresiden (her: $2x + 3$) skal være lik høyresiden (her: $-x + 1$). Som oftest vil det være en **variabel** (her: $x$) i likningen, og likningen vil kun være oppfylt for noen utvalgte verdier av variabelen.

I denne delen skal vi se på ulike løsningsstrategier for å løse likninger. 

```{admonition} Læringsmål: lineære likninger
:class: tip
* Du skal kunne løse lineære likninger ved hjelp av ulike løsningsstrategier.
    1. Grafisk løsning.
    2. Algebraisk løsning.
    3. Ved programmering.
* Du skal kunne uttrykke løsningen av en lineær likning på to forskjellige måter:
    1. Som en likning.
    2. Som en mengde.
* Du skal kunne kjenne igjen en identitet og forklare forskjellen på en likning og en identitet. 
```

## Identiteter
For de fleste likninger finnes det ingen, én eller flere verdier av $x$ som gjør at likningen er oppfylt. For noen likninger vil derimot likningen være oppfylt for alle verdier av $x$. Slike likninger kaller vi for identiteter. Et eksempel på en identitet er $ 2 (x + 3) = 2x + 6 $. Vi ser at dersom vi ganger ut parantesen på venstre side, får vi høyre side. Dette gjør at de to sidene vil være like for alle verdier av $x$. 