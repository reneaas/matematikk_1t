# Egenskaper ved polynomdivisjon

Når du har gjort polynomdivisjon, har du kanskje sett at det noen ganger blir rest, og at det noen ganger ikke blir rest. 

```{admonition} Polynomdivisjon (generelt)
:class: tip
Gitt et polynom $p(x)$ av grad $n$ og et polynom $q(x)$ av grad $m$, vil polynomdivisjonen $p(x) \div q(x)$ gi

$$
\frac{p(x)}{q(x)} = k(x) + \frac{r(x)}{q(x)}
$$

der $k(x)$ kalles for **kvotienten** og er et polynom av grad $n - m$, og $r(x)$ kalles for **resten** og er et polynom med en grad som er lavere enn $m$. 

Alternativt kan vi skrive sammenhengen over som

$$
p(x) = k(x)q(x) + r(x)
$$

Dersom polynomdivisjonen går opp, så er $r(x) = 0$.
```
