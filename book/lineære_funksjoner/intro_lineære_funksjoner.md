# Introduksjon til lineære funksjoner

På ungdomsskolen har du lært om rette linjer og hvordan du kan beskrive dem ved hjelp av en likning på formen

$$
y = ax + b.
$$

Du har også vært borti lineære funksjoner og lært at disse kan skrives som 

$$
f(x) = ax + b,
$$

der $f$ er navnet på den lineære funksjonen. I matematikk 1T skal vi ta funksjonsbegrepet med lineære funksjoner videre og se på egenskaper ved disse funksjonene.

:::{admonition} Læringsmål: Lineære funksjoner
---
class: tip
---

Etter ha gått gjennom temaet om lineære funksjoner, er målet at du skal kunne:
* Kjenne til funksjonsbegrepet, inkludert definisjon, notasjon, og ulike representasjoner.
* Kjenner til egenskapene til lineære funksjoner og kan bestemme disse, inkludert stigningstall og skjæringspunkt med $y$-aksen.
* Kan løse praktiske problemer med lineære funksjoner. 
* Forstå sammenhengen mellom lineære funksjoner, skrå og horisontale linjer.
* Forstå begrepet nullpunkt og sammenhengen mellom nullpunkter, likninger og grafiske framstillinger.
* Kjenne til sammenhengen mellom lineære funksjoner, likninger, ulikheter og likningssystemer. 
* Kunne løse lineære likninger, ulikheter og likningssystemer algebraisk, grafisk, med CAS og med programmering.


:::



