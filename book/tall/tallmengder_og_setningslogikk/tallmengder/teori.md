# Tallmengder

:::{admonition} Læringsmål
---
class: tip
---
* Kunne beskrive de ulike spesielle tallmengdene.
* Kunne beskrive egenskaper ved partall, oddetall, primtall, hele tall, rasjonale tall og irrasjonale tall.
* Kunne beskrive delmengder av de reelle tallene med intervaller og ulikheter.
:::


## De naturlige tallene $\natural$

De **naturlige tallene** er de positive heltallene $1, 2, 3, \ldots$, og så videre. Vi bruker symbolet $\natural$ for å betegne alle naturlige tall og kaller det for **mengden** av de naturlige tallene. Vi kan bruke **listenotasjon** for å beskrive tallmengden på en enkel måte:


:::{margin}
Notasjonen $\{1, 2, 3, 4, 5, \ldots\}$ kalles for **listenotasjon**. Det betyr at vi lister opp de første elementene i mengden. Vi bruker "$\ldots$" for å vise at mønsteret fortsetter.
:::

:::::{summary} De naturlige tallene $\natural$
De naturlige tallene er de positive heltallene $1, 2, 3, \ldots$, og så videre. Vi betegner mengden av de naturlige tallene med symbolet $\natural$. Vi skriver

$$
\natural = \{1, 2, 3, 4, 5, \ldots\}
$$

:::{clear}
:::

Hvis et tall $n$ er et naturlig tall, skriver vi $n \in \natural$ som vi leser som "$n$ er et element i mengden av naturlige tall". 
:::::


Blant de naturlige tallene, kan vi dele dem inn i to mindre mengder: **Partall** og **oddetall**. Vi skal se på hvordan vi kan beskrive disse to mengdene.

### Partall og oddetall

**Partallene** kan listes opp som 

$$
\mathrm{partall} = \{2, 4, 6, 8, 10, \ldots\}
$$

Men mer formelt kan vi uttrykke partallene med en formel ved hjelp av de naturlige tallene:

:::::::::::::::{summary} Partallene
**Partallene** er alle tall som kan skrives på formen 

$$
2n \qder n \in \natural
$$

:::::::::::::::

Vi kan forstå denne formelen ved å tenke på at de naturlige tallene $\{1, 2, 3, \ldots\}$ kan ganges med $2$ for å få alle partallene $\{2, 4, 6, \ldots\}$. 


::::{margin}
Et tall er delelig med $2$ dersom vi får et nytt naturlig tall etter vi har delt det på $2$. For eksempel er $6$ delelig med $2$ fordi $\dfrac{6}{2} = 3$, og $3$ er et naturlig tall.
::::

En ting vi kan bemerke til er at alle partall er delelige med $2$. Faktisk er det *bare* partall som er delelige med $2$ blant de naturlige tallene.

La oss se på hvordan vi kan beskrive **oddetallene** med en formel:

:::::::::::::::{summary} Oddetallene
**Oddetallene** er alle tall som kan skrives på formen

$$
2n - 1 \qder n \in \natural
$$

:::::::::::::::


Vi kan forstå denne sammenhengen ved at vi tar partallene $\{2, 4, 6, \ldots\}$ og så trekker vi fra $1$ som gir oss alle oddetallene $\{1, 3, 5, \ldots\}$.



### Primtall


De første primtallene er 

$$
2, 3, 5, 7, 11, 13, 17, 19, 23, \ldots
$$

Men vi har ingen generell formel for primtallene, og kommer kanskje aldri til å oppdage en sammenheng heller. Men vi vet hva som kjennetegner dem:


:::{margin}
Notasjonen $\natural \setminus \{1\}$ betyr alle naturlige tall **bortsett fra** $1$. Vi skriver på denne måten når vi ønsker å ta bort et eller flere tall fra en mengde. Symbolet $\setminus$ leses som "uten" eller "bortsett fra". Det kalles for **mengdeminus**.
:::

:::::::::::::::{summary} Primtallene
Et **primtall** $p$ er et tall $p \in \natural \setminus \{1\}$ som kun er delelig med $1$ og seg selv. 

:::::::::::::::




## De hele tallene $\integer$

De hele tallene er alle hele tall og inkluderer både de naturlige tallene, alle negative heltall og tallet $0$.

:::::::::::::::{summary} De hele tallene $\integer$
De hele tallene er alle heltall, både positive og negative, inkludert $0$. Vi skriver

$$
\integer = \{\ldots, -3, -2, -1, 0, 1, 2, 3, \ldots\}
$$

Hvis et tall $n$ er et heltall, skriver vi $n \in \integer$. 


:::::::::::::::





## De rasjonale tallene $\rasjonal$
De **rasjonale tallene** er en utvidet tallmengde som inkluderer alle heltall, men legger til en ny type tall:


:::::::::::::::{summary} De rasjonale tallene $\rasjonal$
De **rasjonale tallene** er alle tall som kan skrives som en brøk på formen

$$
\dfrac{a}{b} \qder a, b \in \integer \qog b \neq 0
$$

:::::::::::::::

De rasjonale tallene kan altså skrives som en brøk der telleren og nevneren er hele tall. Eksempler på rasjonale tall er $\dfrac{1}{2}$ og $\dfrac{-3}{4}$. Men også alle heltall er rasjonale tall, som for eksempel $5$ og $-2$. Dette er fordi vi kan skrive $5$ som $\dfrac{5}{1}$ og $-2$ som $\dfrac{-2}{1}$.


Et spesielt kjennetegn på de rasjonale tallene er at desimalrepresentasjonen av rasjonale tall enten
1. har en endelig sifferutvikling
2. har en uendelig og repeterende sifferutvikling med en fast periode

For eksempel kan vi skrive det rasjonale tallet $\dfrac{1}{4}$ som desimaltallet $0.25$, som har en endelig sifferutvikling. Et annet eksempel er $\dfrac{1}{3}$, som kan skrives som $0.3333\ldots = 0.\overline{3}$, der sifrene repeterer seg i et fast mønster. Men også tall som 

$$
0.152152\ldots = \dfrac{152}{999}
$$

er et rasjonalt tall.


## De reelle tallene $\real$


### Ulikheter


### Intervaller