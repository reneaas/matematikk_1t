# Mengder som intervaller, ulikheter og lister

:::{admonition} Læringsmål: intervaller, ulikheter og listenotasjon
---
class: tip
---
Etter å ha gått gjennom dette delkapittelet, er målet at du skal:
* Kunne beskrive mengder ved hjelp av listenotasjon.
* Kunne beskrive mengder ved hjelp av ulikheter.
* Kunne beskrive mengder ved hjelp av intervaller.
:::

---

Noen ganger ønsker vi å beskrive en mengde tall på en kort og presis måte. Vi skal se på tre forskjellige måter å uttrykke mengder på her:

Listenotasjon
: Mengder som består av utvalgte tall, eller tall som følger et mønster, kan skrives på listeform. Dette inkluderer også punkter.

Ulikheter
: Hvis en mengde består av en eller flere sammenhengende deler av tallinja, kan vi uttrykke mengdene som ulikheter.

Intervaller
: De samme mengdene vi kan uttrykke som ulikheter, kan vi også uttrykke med noe som kalles for intervaller.

---

Tallmengdene vi jobber med vil kunne plasseres i to hovedkategorier:

Begrensede mengder
: En mengde tall som ligger avgrenset mellom to tall på tallinja.


Ubegrensede mengder
: En mengde tall som strekker seg uendelig langt i én eller begge retninger på tallinja. 


## Mengder som lister

Når vi jobber med mengder som består av utvalgte tall eller tall som følger et mønster, bruker vi **listeform** for mengder. Vi kommer til å møte på to typer lister:
* **Lister med tall**
* **Lister med punkter**

Før vi ser på konkrete eksempler, skal vi se på den generelle notasjonen.

::::{admonition} Listeform for mengder
---
class: theory
---
En mengde $L$ skrevet på listeform, består av en samling elementer som er skilt med komma og omgitt av krøllparenteser. <br> Vi skriver:

$$
L = \{\text{Element 1}, \text{Element 2}, \text{Element 3}, \ldots, \text{Element N}\}.
$$

Listen kan ha endelig mange elementer, eller den kan være uendelig lang.

::::

### Lister med tall

Vi har allerede møtt på to tallmengder som kan beskrives med listenotasjon - nemlig $\mathbb{N}$ og $\mathbb{Z}$. Men det er mange flere tallmengder som best kan beskrives med lister.


Vi går løs på et eksempel for å illustrere notasjonen:

:::{admonition} Frempek: hva skal vi med lister?
---
class: sidenote, margin
---
Når vi jobber med likninger og likningssystemer kommer vi til å få nytte av å uttrykke løsningene ved hjelp av lister - spesielt når det er mer enn én løsning til likningen eller likningssystemet.
:::

::::{admonition} Eksempel 1
---
class: example
---
Tabellen under viser eksempler på mengder skrevet på listeform. 

| Mengde | Beskrivelse |
|:---|:---|
| $\mathbb{N} = \{1, 2, 3, \ldots\}$| De naturlige tallene. |
| $\mathbb{Z} = \{\ldots, -2, -1, 0, 1, 2, \ldots\}$ | Heltallene. |
| $\{1, 2, 3, 4, 5\}$ | Mengden bestående av de fem første naturlige tallene. |
| $\{1, 3, 5, 7, 9, \ldots, 21\}$ | Mengden bestående av alle positive oddetall opp til og med $21$. |
| $\{2, 4, 6, 8, 10, \ldots\}$ | Mengden bestående av alle positive partall. |
| $\{1, 4, 9, 16, 25, \ldots\}$ eller $\{1^2, 2^2, 3^2, 4^2, 5^2, \ldots \}$ | Mengden bestående av kvadrattallene. |
| $\{1, 2, 4, 8, 16, 32, \ldots\}$ | Mengden av alle potenser av med grunntall $2$. |

<br>

Når et mønster gjentar seg bruker vi en *ellipse* (tre prikker $\ldots$) for å indikere at mønsteret fortsetter. Hvis det ikke står et tall både *før* og *etter* ellipsen, betyr det at mønsteret fortsetter i det uendelige.
::::

Så er det **din tur**!

::::{admonition} Underveisoppgave 1
---
class: check
---
Skriv av og fyll ut tabellen under: 

| Mengde | Beskrivelse |
|:---|:---|
| $\{1, 3, 5, 7\}$ |  |
| | Mengden av de fire første positive partallene. |
| $\{1, 3, 9, 27, 81, \ldots \}$ |  |
| | Mengden av alle positive kubikktall. |
| $\{-1, 3, 5\}$ |  |
| | Mengden bestående av tallene $-2$ og $0$. |


:::{admonition} Fasit
---
class: answer, dropdown
---
| Mengde | Beskrivelse |
|:---|:---|
| $\{1, 3, 5, 7\}$ | Mengden av de fire første positive oddetallene. |
| $\{2, 4, 6, 8\}$ | Mengden av de fire første partallene. |
| $\{1, 3, 9, 27, 81, \ldots \}$ | Mengden av potenser med grunntall $3$. |
| $\{1^3, 2^3, 3^3, 4^3, \ldots\}$ eller $\{1, 8, 27, 64, \ldots\}$ | Mengden av alle positive kubikktall. |
| $\{-1, 3, 5\}$ | Mengden av tallene $-1$, $3$ og $5$. |
| $\{-2, 0\}$ | Mengden bestående av tallene $-2$ og $0$. |
:::


::::



### Lister med punkter

I blant får vi også bruk for å lage lister som består av punkter. Dette vil spesielt dukke opp når vi jobber med likningssystemer. 

Vi tar et eksempel:

::::{admonition} Eksempel 2
---
class: example
---
Tabellen under viser noen eksempler på mengder som består av punkter:

| Mengde | Beskrivelse |
|:---|:---|
| $\{(0, 2)\}$ | Mengden som inneholder punktet $(0, 2)$. |
| $\{(1, 2), (3, 4)\}$ | Mengden av punktene $(1, 2)$ og $(3, 4)$. |
| $\{(1, 2), (3, 4), (5, 6)\}$ | Mengden av punktene $(1, 2)$, $(3, 4)$ og $(5, 6)$. |
| $\{(1, 2), (3, 4), (5, 6), \ldots\}$ | Mengden av punktene $(1, 2)$, $(3, 4)$, $(5, 6)$ og så videre. |
::::


Så er det **din tur**!

::::{admonition} Underveisoppgave 2
---
class: check
---
Skriv av og fyll ut tabellen under:

| Mengde | Beskrivelse |
|:---|:---|
| $\{(0, 1)\}$ |  |
| | Mengden bestående punktet $(-3, 2)$. |
| $\{(0, 0), (1, 0)\}$ | |
| | Mengden av punktene $(-2, 0)$ og $(0, 1)$. |
| $\left\{(-2, 1), (2, 4), \left(\dfrac{1}{2}, -1\right)\right\}$ |  |
| | Mengden som består av punktene $(1, 0)$, $(0, 1)$, $(-1, 2)$ og så videre. |

:::{admonition} Fasit
---
class: answer, dropdown
---
| Mengde | Beskrivelse |
|:---|:---|
| $\{(0, 1)\}$ | Mengden bestående av punktet $(0, 1)$ |
| $\{(-3, 2)\}$ | Mengden bestående punktet $(-3, 2)$. |
| $\{(0, 0), (1, 0)\}$ | Mengden av punktene $(0, 0)$ og $(1, 0)$ |
| $\{(-2, 0), (0, 1)\}$ | Mengden av punktene $(-2, 0)$ og $(0, 1)$. |
| $\left\{(-2, 1), (2, 4), \left(\dfrac{1}{2}, -1\right)\right\}$ | Mengden av punktene $(-2, 1)$, $(2, 4)$ og $\left(\dfrac{1}{2}, -1\right)$.   |
| $\{(1, 0), (0, 1), (-1, 2), \ldots\}$ | Mengden som består av punktene $(1, 0)$, $(0, 1)$, $(-1, 2)$ og så videre. |

:::

::::





## Mengder som ulikheter

Når vi har en mengde som består av reelle tall på en avgrenset del av tallinja, kan vi beskrive denne mengden ved hjelp av ulikheter. Dette kan både være begrensede og ubegrensede mengder. 

### Begrensede mengder

::::{admonition} Begrensede mengder som ulikheter
---
class: theory
---
Vi kan skrive en begrenset mengde av reelle tall på følgende måter:

| Ulikhet | Beskrivelse |
|:---:|---|
| $a \leq x \leq b$ | Alle reelle tall mellom $a$ og $b$. Både $a$ og $b$ er inkludert. |
| $a < x < b$ | Alle reelle tall mellom $a$ og $b$. Hverken $a$ eller $b$ er ikke inkludert. |
| $a \leq x < b$ | Alle reelle tall mellom $a$ og $b$. Her er $a$ er inkludert, mens $b$ er ikke inkludert. |
| $a < x \leq b$ | Alle reelle tall mellom $a$ og $b$. Her er $a$ er ikke inkludert, mens $b$ er inkludert. |

<br>

{numref}`fig-algebra-lister-ulikheter-intervaller-teori-begrenset-mengde` illustrerer grafisk delen av tallinja som er beskrevet av ulikhetene i tabellen.

:::{figure} ./figurer/teori/begrenset_mengde.svg
---
name: fig-algebra-lister-ulikheter-intervaller-teori-begrenset-mengde
width: 80%
---
illustrerer mengdene beskrevet av ulikhetene i tabellen over i rødt på tallinja. Avhengig av hvilket ulikhetstegn som er brukt er et endepunkt inkludert ($\leq$) eller ekskludert ($<$).
:::

::::

Vi går løs på et eksempel:

::::{admonition} Eksempel 3
---
class: example
---
I tabellen vises ulike eksempler på ulikheter og hvilke intervaller de tilsvarer:

| Ulikhet | Beskrivelse |
| :---: | --- |
| $-1 \leq x \leq 1$ | Alle reelle tall $x$ mellom $-1$ og $1$. Både $-1$ og $1$ er inkludert.|
| $0 < x < 3$ | Alle reelle tall $x$ mellom $0$ og $3$. Hverken $0$ eller $3$ er inkludert. |
| $2 \leq x < 5$ | Alle reelle tall $x$ mellom $2$ og $5$. Her er $2$ inkludert, men ikke $5$. |
| $-4 < x \leq 1$ | Alle reelle tall $x$ mellom $-4$ og $1$. Her er $1$ inkludert, men ikke $-4$. |
::::

Så er det **din tur**!


::::{admonition} Underveisoppgave 3
---
class: check
---
Skriv av og fyll ut tabellen:

| Ulikhet | Beskrivelse |
|:---:|:---|
| $-1 < x \leq 3$ | |
| | Alle reelle tall $x$ mellom $2$ og $4$. Her er $2$ inkludert, men ikke $4$. |
| $0 \leq x < 2$ |  |
| | Alle reelle tall $x$ mellom $-3$ og $1$. Hverken $-3$ eller $1$ er inkludert |
| $-2 \leq x \leq 4$ |  | 

:::{admonition} Fasit
---
class: answer, dropdown
---

| Ulikhet | Beskrivelse |
|:---:|:---|
| $-1 < x \leq 3$ | Alle tall større enn $-1$ og mindre enn eller lik $3$. |
| $2 \leq x < -4$ | Alle reelle tall $x$ mellom $2$ og $4$. Her er $2$ inkludert, men ikke $4$. |
| $0 \leq x < 2$ | Alle reelle tall $x$ større enn eller lik $0$ og mindre enn $2$. |
| $-3 < x < 1$ | Alle reelle tall $x$ mellom $-3$ og $1$. Hverken $-3$ eller $1$ er inkludert. |
| $-2 \leq x \leq 4$ | Alle reelle tall $x$ som er større enn eller lik $-2$ og mindre enn eller lik $4$.  | 

:::

::::


### Ubegrensede mengder 

Vi kan også bruke ulikheter til å beskrive ubegrensede mengder. Disse er enklere å skrive opp enn begrensede mengder.

:::{admonition} Begreper: nedad og oppad
---
class: sidenote, margin
---
Noen ganger i matematikk blir vi offer for ord som er litt gamle og ubrukte i dagligtalen. To slike ord er *nedad* og *oppad*. Men vi kan oversette dem slik:

Nedad
: Nedenfra

Oppad
: Ovenfra
:::

::::{admonition} Ubegrensede mengder som ulikheter
---
class: theory
---

Ubegrensende mengder som kan beskrives med ulikheter kommer i to varianter:

Oppad begrenset
: | Ulikhet | Beskrivelse |
    |:---:|:---|
    | $x < b$ | Alle reelle tall $x$ som er mindre enn $b$. Endepunktet $b$ er ekskludert. |
    | $x \leq b$ | Alle reelle tall $x$ som er mindre enn eller lik $b$. Endepunktet $b$ er altså inkludert. |
    
    <br>

    Mengden er begrenset *ovenfra*, men ikke nedenfra. {numref}`fig-algebra-lister-ulikheter-intervaller-teori-oppad-begrenset-mengde` illustrerer betydningen av notasjonen grafisk.

    :::{figure} ./figurer/teori/oppad_begrenset_mengde.svg
    ---
    name: fig-algebra-lister-ulikheter-intervaller-teori-oppad-begrenset-mengde
    width: 90%
    ---
    viser en ubegrenset mengde som er oppad begrenset. Avhengig av hvilket ulikhetstegn som er brukt er endepunktet inkludert ($\leq$) eller ekskludert ($<$).
    :::

<br>

Nedad begrenset
: | Ulikhet | Beskrivelse | 
    |:---:|:---|
    | $x > a$ |  Alle reelle tall $x$ som er større enn $a$. |
    | $x \geq a$ | Alle reelle tall $x$ som er større enn eller lik $a$. Altså er endepunktet $a$ inkludert. |

    <br>

    Mengden er begrenset nedenfra, men ikke ovenfra. {numref}`fig-algebra-lister-ulikheter-intervaller-teori-nedad-begrenset-mengde` illustrerer betydningen av notasjonen grafisk.

    :::{figure} ./figurer/teori/nedad_begrenset_mengde.svg
    ---
    name: fig-algebra-lister-ulikheter-intervaller-teori-nedad-begrenset-mengde
    width: 90%
    ---
    viser en ubegrenset mengde som er nedad begrenset. Avhengig av hvilket ulikhetstegn som er brukt er endepunktet inkludert ($\leq$) eller ekskludert ($<$).
    :::



::::

Som vanlig, tar vi et eksempel for å illustrere teorien:


:::{admonition} Eksempel 4
---
class: example
---
I tabellen under vises noen eksempler på ubegrensede mengder beskrevet med ulikheter:

| Ulikhet | Beskrivelse |
| :---: | --- |
| $x \geq 2$ | Alle reelle tall større enn eller lik $2$. |
| $x \leq 4$ | Alle reelle tall mindre enn eller lik $4$. |
| $x > 0$ | Alle reelle tall større enn $0$. |
| $x < -3$ | Alle reelle tall mindre enn $-3$. |

:::


Så er det **din tur**!

::::{admonition} Underveisoppgave 4
---
class: check
---
Skriv av og fyll ut tabellen:

| Ulikhet | Beskrivelse |
|:---:|:---|
| $x \geq 0$ | |
| | Alle reelle tall $x$ mindre enn eller lik $-2$. |
| $x > 2$ |  |
| | Alle reelle tall $x$ mindre enn $-\dfrac{1}{2}$. |
| $x \leq 1$ |  |

:::{admonition} Fasit
---
class: answer, dropdown
---

| Ulikhet | Beskrivelse |
|:---:|:---|
| $x \geq 0$ | Alle reelle tall $x$ større enn eller lik $0$. |
| $x \leq -2$ | Alle reelle tall $x$ mindre enn eller lik $-2$. |
| $x > 2$ | Alle reelle tall $x$ større enn $2$. |
| $x < -\dfrac{1}{2}$  | Alle reelle tall $x$ mindre enn $-\dfrac{1}{2}$. |
| $x \leq 1$ | Alle reelle tall $x$ mindre enn eller lik $1$. |


:::

::::



## Mengder som intervaller
Når vi skal uttrykke en mengde reelle tall som ligger på en sammenhengende del av tallinja, bruker vi ofte **intervaller**. Vi skal illustrere notasjonen ved å sammenlikne med de tilsvarende ulikhetene.

### Begrensede mengder

::::{admonition} Begrensede intervaller
---
class: theory
---

For begrensede mengder kan vi bruke følgende notasjon for å uttrykke dem som intervaller:


| Type intervall | Notasjon | Ulikhet |
| :---: | :---: | :---: |
| Lukket | $x \in [a, b]$ | $a \leq x \leq b$ |
| Åpent | $x \in \langle a, b\rangle$ | $a < x < b$ |
| Halvåpent | $x \in [a, b\rangle$| $a \leq x < b$ |
| Halvåpent | $x \in \langle a, b]$| $a < x \leq b$ |

::::

La oss se på et eksempel:


::::{admonition} Eksempel 5
---
class: example
---

| Ulikhet | Intervall |
|:---:|:---:|
| $-1 \leq x \leq 1$ | $x\in [-1, 1]$ |
| $0 < x < 3$ | $x\in \langle 0, 3\rangle$ |
| $2 \leq x < 5$ | $x\in [2, 5\rangle$ |
| $-4 < x \leq 1$ | $x\in \langle -4, 1]$ |

::::

Så er det **din tur**!

::::{admonition} Underveisoppgave 5
---
class: check
---
Skriv av og fyll ut tabellen under:

| Ulikhet | Intervall |
|:---:|:---:|
| $-1 < x \leq 3$ | |
| | $x\in \langle 1, 6]$ |
| $0 \leq x < 2$ |  |
| | $x\in \left[-\dfrac{1}{3}, 1\right\rangle$ |
| $-2 \leq x \leq 4$ |  |


:::{admonition} Fasit
---
class: answer, dropdown
---

| Ulikhet | Intervall |
|:---:|:---:|
| $-1 < x \leq 3$ | $x \in \langle -1, 3]$ |
| $1 < x \leq 6$ | $x\in \langle 1, 6]$ |
| $0 \leq x < 2$ | $x \in [0, 2\rangle$ |
| $-\dfrac{1}{3} \leq x < 1$ | $x\in \left[-\dfrac{1}{3}, 1\right\rangle$ |
| $-2 \leq x \leq 4$ |  $x \in [-2, 4]$ |

:::


::::
---

### Ubegrensede mengder
Ofte må vi beskrive deler av tallinja som strekker seg uendelige langt i én eller begge retninger. Dette kalles for **ubegrensede mengder**. For å beskrive disse, bruker vi **ubegrensede intervaller**.


::::{admonition} Ubegrensede intervaller
---
class: theory
---
Et **uendelig intervall** er en mengde reelle tall som strekker seg uendelig langt i en eller begge retninger på tallinja. Vi kan møte på fire typer uendelige intervaller:


| Intervall | Ulikhet |
| :---: | --- |
| $[a, \to\rangle$ | $x \geq a$ |
| $\langle \gets, b]$ | $x \leq b$ |
| $\langle a, \to\rangle$ | $x < a$|
| $\langle \gets, b\rangle$ | $x > b$ |

::::


::::{admonition} Eksempel 6
---
class: example
---
Under vises noen eksempler på ulikheter og hvilke intervaller de tilsvarer:

| Ulikhet | Intervall |
| :---: | :---: |
| $x \geq 2$ | $x\in [2, \to\rangle$ |
| $x \leq 4$ | $x\in \langle \gets, 4]$ |
| $x > 0$ | $x\in \langle 0, \to\rangle$ |
| $x < -3$ | $x\in \langle \gets, -3\rangle$ |


::::

Så er det **din tur**!


::::{admonition} Underveisoppgave 6
---
class: check
---
Skriv av og fyll ut tabellen under:


| Ulikhet | Intervall |
|:---:|:---:|
| $x \geq 0$ | |
| | $x\in \langle \gets, 3]$ |
| $x > 2$ |  |
| | $x\in \left\langle -\dfrac{1}{2}, \to\right\rangle$ |
| $x \leq 1$ |  |

:::{admonition} Fasit
---
class: answer, dropdown
---

| Ulikhet | Intervall |
|:---:|:---:|
| $x \geq 0$ | $x \in [0, \to \rangle$ |
| $x \leq 3$ | $x\in \langle \gets, 3]$ |
| $x > 2$ | $x \in \langle 2, \to \rangle$ |
| $x > -\dfrac{1}{2}$ | $x\in \left\langle -\dfrac{1}{2}, \to\right\rangle$ |
| $x \leq 1$ | $x \in \langle \gets, 1]$ |

:::

::::


## Oppgaver

::::{admonition} Oppgave 1
---
class: problem-level-1
---

Skriv av og fyll ut tabellen under:

| Mengde | Beskrivelse |
|:---:|:---|
| $\{10, 20, 30, 40, 50\}$ |  |
| | Mengden av de fem første tierpotensene. |
| $\left\{\dfrac{1}{10}, \dfrac{1}{100}, \dfrac{1}{1000}, \ldots\right\}$ |  |
| | Mengden av alle rasjonale tall som er mindre enn $1$. |
| $\{1, 3, 5, \ldots, 19\}$ |  |
| | Mengden av alle positive partall til og med 20. |

:::{admonition} Fasit
---
class: answer, dropdown
---

| Mengde | Beskrivelse |
|:---|:---|
| $\{10, 20, 30, 40, 50\}$ | Mengden av tallene $10$, $20$, $30$, $40$ og $50$. De fem første multiplumene av 10. |
| $\{10^0, 10^1, 10^2, 10^3, 10^4\}$ eller $\{1, 10, 100, 1000, 10000\}$  | Mengden av de fem første tierpotensene. |
| $\left\{\dfrac{1}{10}, \dfrac{1}{100}, \dfrac{1}{1000}, \ldots\right\}$ | Mengden av alle tierpotenser med negativ eksponent. |
| $\left\{\dfrac{1}{2}, \dfrac{1}{3}, \dfrac{2}{3}, \dfrac{1}{4}, \dfrac{3}{4}, \ldots\right\}$ | Mengden av alle rasjonale tall som er mindre enn $1$. |
| $\{1, 3, 5, \ldots, 19\}$ | Alle positive oddetall mindre enn eller lik 19. |
| $\{2, 4, 6, \ldots, 18, 20\}$ | Mengden av alle positive partall til og med 20. |
:::


::::

---


::::{admonition} Oppgave 2
---
class: problem-level-1
---


::::
