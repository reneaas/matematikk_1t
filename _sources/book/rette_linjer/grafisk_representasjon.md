# Grafisk representasjon 

Vi tenker oss at vi har en linje $y = 2x - 2$. Hvordan kan vi representere denne linja grafisk?
Sagt på en annen måte, hvordan ser grafen til linja ut? For å svare på dette, går via en verditabell til et koordinatsystem.

## Fra verditabell til koordinatsystem

En måte å finne ut hvordan grafen til linja ser ut er å sette opp en verditabell for ulike verdier av $x$. 
Vi bruker formelen $y = 2x - 2$ til å regne ut hvilken $y$-verdier som svarer til en $x$-verdi.

Under kan vi se en verditabell for linja $y = 2x - 2$:

| $x$ | $-1$ | $0$ | $1$ | $2$ | $3$ |
| --- | --- | --- | --- | --- | --- |
| $y$ | $-4$ | $-2$ | $0$ | $2$ | $4$ |

Vi kan tegne opp punktene fra verditabellen i et koordinatsystem. 

````{admonition} Påminnelse: Koordinatsystemet
:class: dropdown, tip

Det *kartesiske* koordinatsystemet får vi vet å lage oss to tallinjer som står $90^\circ$ på hverandre, der hvor null på hver tallinje ligger på samme sted. Vi kaller dette punktet for *origo*, og det har koordinatene $(0, 0)$.

Den vannrette linja kaller vi oftest $x$-aksen. Et annet navn for aksen er *førstaksen*.
Den loddrette linja kaller vi $y$-aksen. Et annen navn for denne aksen er *andreaksen*. 
Hvis vi har et punkt $(x, y)$ i koordinatsystemet, betyr det at vi går $x$ enheter langs $x$-aksen og $y$ enheter langs $y$-aksen fra origo. For eksempel betyr $(3, 2)$ at vi først flytter oss 3 plasser langs $x$-aksen og deretter 2 plasser langs $y$-aksen. Da står vi på punktet $(3, 2)$. Se figuren under: 

```{figure} ./figs/koordinatsystem.pdf
:name: koordinatsystem
:width: 80%

Figuren viser et eksempel på et koordinatsystem der punktet $(3, 2)$ er markert. For å lese av $x$-koordinaten, trekker vi en linje fra punktet normalt ned på $x$-aksen. For å lese av $y$-koordinaten, trekker vi en linje fra punktet normalt bort på $y$-aksen.
```
````

Ut ifra verdiene vi har fra verditabellen, kan vi tegne opp punktene i et koordinatsystem, og så trekker vi rette linjer mellom punktene. Da får vi en grafisk representasjon av linja $y = 2x - 2$ ut ifra verditabellen.
**Prøv å tegne linja i et koordinatsystem for hånd før du ser på fasiten under!**

````{admonition} Grafisk representasjon av $y = 2x - 2$
:class: dropdown

```{figure} ./figs/eksempel_rett_linje.pdf
:name: rett_linje_eksempel
:width: 80%

Figuren viser grafen til $y = 2x - 2$ i et koordinatsystem der vi har tegnet inn punktene fra verditabellen og trukket linjer mellom punktene. Vi har også latt linja fortsette utenfor punktene for å vise hvordan linja ser ut.
```


````

