# Introduksjon til rette linjer

En *rett linje* kommer i tre typer:
1. En *skrå* linje.
2. En *vertikal* linje.
3. En *horisontal* linje.

Under vises en figur som illustrerer de tre typene:

````{figure} ./figs/rette_linjer.png
:name: rette_linjer
:width: 80%

Figuren viser tre eksempler på rette linjer. Den grønne linjene er en *skrå* linje. Den lilla linjen er en *vertikal* linje og den oransje linjen er en *horisontal* linje.
````

````{admonition} Underveisoppgave
:class: note
Kan du forklare hvilke av uttrykkene under som hører til de ulike linjene i figur {numref}`rette_linjer`?

1. $y = -x + 3$
2. $x = 2$
3. $y = 1$

```{dropdown} Løsning
Den skrå linja er gitt ved $y = -x + 3$. Den vertikale linja er gitt ved $x = 2$ og den horisontale linja er gitt ved $y = 1$.
```


````


````{admonition} Algebraisk definisjon av skrå linjer
:class: tip

En skrå linje kan alltid skrives på formen

$$
y = ax + b
$$

der $a$ er *stigningstallet* og $b$ er skjæringen til linja med $y$-aksen.

Hvis vi kjenner til to punkter $(x_1, y_1)$ og $(x_2, y_2)$ på linja, kan vi finne stigningstallet ved

$$
a = \frac{\Delta y}{\Delta x} = \frac{y_2 - y_1}{x_2 - x_1}
$$
````

