# `if`{l=python}-`else`{l=python}-setninger

:::{admonition} Læringsmål: `if`{l=python}-`else`{l=python}-setninger
---
class: tip
--- 
Etter å ha lest dette delkapittelet, er målet at du skal kunne:
* Forklare hva en **betingelse** er, og sette opp betingelser i Python.
* Forstå hva en **boolsk** variabel er, og kunne sette opp en sannhetstabell for ulike betingelser.
* Kunne bruke `if`{l=python}-`else`{l=python}-setninger i Python.
:::

I mange tilfeller ønsker vi å skrive et program som skal gjøre forskjellige ting avhengig av ulike såkalte **betingelser**. Hvis noe er sant, så ønsker vi kanskje at programmet skal gjøre en ting, mens hvis det ikke er sant så ønsker vi at programmet skal gjøre noe annet. Det er dette `if`{l=python}-`else`{l=python}-setninger er til for.


## Betingelser
For å forstå hvordan en `if`{l=python}-`else`{l=python}-setning fungerer, må vi først snakke om betingelser.

````{admonition} Definisjon: betingelse
---
class: theory
---
En **betingelse** er en påstand som kan være sann eller usann. I Python er en betingelse en boolsk variabel (`bool`{l=python}), som kan ha verdiene `True` eller `False`.

````
