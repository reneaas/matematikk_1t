# Modellering

Modellering handler om å beskrive virkeligheten ved å bruke matematikk. Denne beskrivelsen av virkeligheten kaller vi for en matematisk modell. En viktig del av matematisk modellering er å vurdere hvor gode modellene vi lager er. 

```{admonition} Læringsmål: matematisk modellering
:class: tip
* Du skal vite hva en **uavhengig** og **avhengig** variabel er og identifisere eller velge uavhengig og avhengig variabel i ulike situasjoner.
* Kunne sette opp lineære modeller ut ifra antakelser om startverdi og vekstfart. 
* Kunne bruke regresjon til å tilpasse en lineær modell til måledata.
* Kunne vurdere gyldighetsområdet til en modell.
* Kunne forklare begrepene definisjonsmengde og verdimengde.
```
Modellering beskrives ofte ved hjelp av en syklus, som vist i figuren under. Vi ser fra figuren at vi beveger oss fra den virkelige verden, til matematikken og tilbake. 

```{figure} ./figurer/modelleringssyklus.svg
:name: syklus
:width: 100%

Modelleringssyklusen
```
Det finnes mange eksempler på matematisk modellering rundt oss, fra enkle funksjoner som kan beskrive sammenhengen mellom prisen du betaler når du kjører el-sparkesykkel og antall minutter, til kompliserte modeller som forsøkte å forutsi antall smittede i Norge under koronapandemien. 

