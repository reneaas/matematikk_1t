# Introduksjon til lineære funksjoner

På ungdomsskolen har du lært om skrå linjer og hvordan du kan beskrive dem ved hjelp av en likning på formen

$$
y = ax + b.
$$

Du har kanskje også vært borti lineære funksjoner og lært at disse kan skrives som 

$$
f(x) = ax + b,
$$

der $f$ er navnet på den lineære funksjonen. I matematikk 1T skal vi ta funksjonsbegrepet med lineære funksjoner videre og se på egenskaper ved disse funksjonene.

```{admonition} Læringsmål: Lineære funksjoner
:class: tip

Etter ha gått gjennom temaet om lineære funksjoner, er målet at du skal kunne:
* Kjenne til funksjonsbegrepet, inkludert definisjon, notasjon, og ulike representasjoner.
* Kunne analysere lineære funksjoner og bruke dem i praktisk problemløsing.
* Forstå sammenhengen mellom lineære funksjoner, skrå og horisontale linjer.
* Forstå begrepet nullpunkt, og forstå sammenhengen mellom nullpunkter, likninger, ulikheter og likningssystemer.
```



