# Løsning med programmering

:::{admonition} Læringsmål: lineære likninger med programmering
---
class: tip
---
Etter å ha gått gjennom denne delen, er målet at du skal kunne:
* Lese og tolke programmer som løser lineære likninger
* Justere og tilpasse programmer for å løse dine egne likninger
:::


## Numerisk løsning av likninger

::::{admonition} Hva er vitsen?
---
class: sidenote, margin
---
Å løse lineære likninger numerisk kan virke litt *teit*. Vi kan jo løse lineære likninger eksakt! Men det er mange likninger for praktiske problemer som ikke kan løses eksakt, og da er det viktig at vi får trent på å løse enklere likninger numerisk fordi vi også kan verifisere svaret. Dette gjør at vi kan løse de mer virkelighetsnære likningene med samme strategi, og at vi kan stole på at svaret vi får stemmer.

::::

Å løse likninger **numerisk** betyr å finne en tilnærmet tallverdi for løsningen ved hjelp av et program. For å bestemme løsningen av en likning numerisk, bruker man gjerne en systematisk metode for å gradvis nærme seg løsningen. En slik metode kalles for en **numerisk metode**. En numerisk metode kan oftest formuleres ved hjelp av en **algoritme**. En algoritme er en oppskrift som forteller oss nøyaktig hvilke steg vi skal gjøre for å utføre en bestemt numerisk metode.


:::::{admonition} Utforsk 1
---
class: explore
name: lineære-funksjoner-likninger-programmering-utforsk-1
---
Under vises en interaktiv kode som finner en løsning til en lineær likning.

:::{raw} html
---
file: interaktiv_kode/utforsk/utforsk_1.html 
---
:::

:::::