# Andregradslikninger

Helt generelt, kan vi alltid skrive en andregradslikning som

$$
ax^2 + bx + c = 0.
$$

Vi kan gjenkjenne dette som at å løse andregradslikninger, i bunn og grunn handler om å bestemme nullpunktene til en andregradsfunksjon. Noen ganger kommer vi til å tolke det som skjæring mellom grafen til en andregradsfunksjon og $x$-aksen, eller skjæring mellom to grafer (som vi kan få til ved å skrive om likningen litt). 
<br>

Vi skal ta titt på hvordan vi løser andregradslikninger grafisk, før vi skal på en liten reise gjennom algebraisk løsning av slike likninger. Selv om det grafisk er nokså likt som for lineære likninger, er historien en helt annen når det kommer til algebraisk løsning. Vi blir nødt til å utvikle en del nye teknikker for kunne løse andregradslikningene algebraisk. 

Men vi kan liste opp en summativ oversikt over hva vi skal oppnå over de kommende seksjonene, så vet du hva du har i vente:

```{admonition} Læringsmål: andregradslikninger
:class: tip
Etter at du har gått gjennom alle seksjonene om andregradslikninger, er målet at du skal kunne:
* Løse andregradslikninger grafisk.
* Kunne bruke produktregelen til å løse andregradslikninger.
* Kunne bruke kvadratsetningene til å faktorisere andregradsuttrykk og løse andregradslikninger.
* Kunne fullføre kvadrater for å løse andregradslikninger, og avgjøre bruke teknikken til å avgjøre når en andregradslikning ikke har noen reelle løsninger.
* Kunne bruke $abc$-formelen til å løse andregradslikninger. 
* Kjenne til sammenhengen mellom andregradsuttrykk, andregradslikninger og andregradsfunksjoner.
```

