# Andregradspolynomer

## Grafisk representasjon

For å avgjøre hvordan et andregradspolynom ser ut grafisk, kan vi tenke oss følgende fremgangsmåte:
1. Vi lager en verditabell bestående av punkter $(x, f(x))$.
2. Vi markerer punktene i et koordinatsystem, og tegner rette linjer mellom punktene.

Så lenge vi bruker _tilstrekkelig mange_ punkter, så vil vi få en god tilnærming til hvordan grafen til funksjonen ser ut.

### Eksempel
Vi tar utgangspunkt i funksjonen

$$
f(x) = x^2 - 4
$$

Under vises en figur der vi har henholdsvis brukt 7 og 21 punkter som vi har tegnet rette linjer mellom for å finne en tilnærming til hvordan grafen ser ut. 

```{figure} ./figurer/eksempler/andregradspolynom.svg
:name: andregradspolynom-figur
:width: 100%

En grafisk representasjon av $f(x) = x^2 - 4$ for $x \in [-3, 3]$. Til venstre er det brukt 7 punkter, mens til høyre er det brukt 21 punkter. Mellom punktene har vi tegnet rette linjer. 
```
