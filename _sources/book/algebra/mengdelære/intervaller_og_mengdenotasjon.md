# Mengder som intervaller, ulikheter og lister

:::{admonition} Læringsmål: intervaller, ulikheter og listenotasjon
---
class: tip
---
Etter du har gått gjennom denne seksjonen skal du:
* Kunne beskrive mengder ved hjelp av intervaller.
* Kunne beskrive mengder ved hjelp av ulikheter.
* Kunne beskrive mengder ved hjelp av listenotasjon.
:::

Noen ganger ønsker vi å beskrive en mengde tall på en kort og presis måte. Vi skal se på tre forskjellige måter å uttrykke mengder på her:

Intervaller
: Hvis en mengde består av en eller flere sammenhengende deler av tallinja, kan vi uttrykke mengdene som intervaller.

Ulikheter
: Vi kan også bruke ulikheter til å uttrykke den samme mengden som vi kan uttrykke med intervaller. 

Listenotasjon
: Mengder som består av utvalgte tall, eller tall som følger et mønster, kan skrives på listeform. Dette inkluderer også punkter.


## Intervaller
Når vi skal uttrykke en mengde reelle tall som ligger på en sammenhengende del av tallinja, bruker vi ofte **intervaller**. 

### Begrensede mengder

::::{admonition} Begrensede intervaller
---
class: theory
---

En **begrenset mengde** er en mengde reelle som tall som ligger på en sammenhengende del av tallinja, og som ligger mellom to bestemte tall. For å beskrive disse, bruker vi **begrensede intervaller**.
Vi har skrivemåter:


| Type intervall | Notasjon | Forklaring |
| :---: | --- | --- |
| Lukket | $[a, b]$ | Alle reelle tall mellom $a$ og $b$. Inkluderer $a$ og $b$. |
| Åpent | $\langle a, b\rangle$ | Alle reelle tall mellom $a$ og $b$. $a$ og $b$ er ikke inkludert. |
| Halvåpent | $[a, b\rangle$| Alle reelle tall mellom $a$ og $b$. Inkluderer $a$, men ikke $b$. |
| Halvåpent | $\langle a, b]$| Alle reelle tall mellom $a$ og $b$. Inkluderer $b$, men ikke $a$. |

::::

La oss se på noen eksempler:

:::{admonition} Eksempel 1
---
class: example
---
I tabellen under vises noen intervaller og beskrivelser av disse.

| Intervall | Type intervall | Forklaring |
| :---: | --- | --- |
| $[2, 5]$ | Lukket | Alle reelle tall mellom, og inkludert, $2$ og $5$. |
| $\langle -3, 4\rangle$ | Åpent | Alle reelle tall mellom $-3$ og $4$, men ikke inkludert $-3$ og $4$. |
| $[0, 7\rangle$ | Halvåpent | Alle reelle tall mellom $0$ og $7$, inkludert $0$, men ikke $7$. |
| $\langle -1, 3]$ | Halvåpent | Alle reelle tall mellom $-1$ og $3$, inkludert $3$, men ikke $-1$. |

:::

Så er det **din tur**!

::::{admonition} Underveisoppgave 1
---
class: check
---
Fyll ut tabellen under:

| Mengde | Type intervall | Beskrivelse |
|:---:|:---:|---|
| $[-1, 1]$| | |
| $\langle 0, 3\rangle$| | |
| $[2, 5\rangle$| | |
| $\langle -2, 4]$| | |
| $\langle -1, 2 \rangle$| | |

:::{admonition} Løsning
---
class: solution, dropdown
---
| Mengde | Type intervall | Beskrivelse |
|:---:|:---:|---|
| $[-1, 1]$| Lukket | Alle tall mellom $-1$ og $1$. Inkluderer $-1$ og $1$.  |
| $\langle 0, 3\rangle$| Åpent | Alle reelle tall mellom $0$ og $3$. Inkluderer ikke $0$ og $3$. |
| $[2, 5\rangle$| Halvåpent | Alle reelle tall mellom $2$ og $5$. Inkluderer $2$, men ikke $5$. |
| $\langle -2, 4]$| Halvåpent | Alle reelle tall mellom $-2$ og $4$. Inkluderer $4$, men ikke $-2$.  |
| $\langle -1, 2 \rangle$| Åpent | Alle reelle tall mellom $-1$ og $2$. Inkluderer ikke $-1$ og $2$. |

:::

::::

---

### Ubegrensede mengder
Ofte må vi beskrive deler av tallinja som strekker seg uendelige langt i én eller begge retninger. Dette kalles for **ubegrensede mengder**. For å beskrive disse, bruker vi **ubegrensede intervaller**.


::::{admonition} Ubegrensede intervaller
---
class: theory
---
Et **uendelig intervall** er en mengde reelle tall som strekker seg uendelig langt i en eller begge retninger på tallinja. Vi kan møte på fire typer uendelige intervaller:


| Intervall | Beskrivelse |
| :---: | --- |
| $[a, \to\rangle$ | Alle reelle tall større enn eller lik $a$. |
| $\langle \gets, b]$ | Alle reelle tall mindre enn eller lik $b$. |
| $\langle a, \to\rangle$ | Alle reelle tall større enn $a$. |
| $\langle \gets, b\rangle$ | Alle reelle tall mindre enn $b$. |


<br>

Disse typene intervall er et **lukket** intervall.
::::

::::{admonition} Eksempel 2
---
class: example
---
Under vises noen eksempler på uendelige intervaller:

| Intervall | Beskrivelse |
| :---: | --- |
| $[2, \to\rangle$ | Alle reelle tall større enn eller lik $2$. |
| $\langle \gets, 4]$ | Alle reelle tall mindre enn eller lik $4$. |
| $\langle 0, \to\rangle$ | Alle reelle tall større enn $0$. |
| $\langle \gets, -1\rangle$ | Alle reelle tall mindre enn $-1$. |

::::

Så er det **din tur**!

::::{admonition} Underveisoppgave 2
---
class: check
---
Fyll ut tabellen under:

| Intervall | Beskrivelse |
|:---:|---|
| $[0, \to\rangle$| |
| | Alle reelle tall større enn $-2$. |
| $\langle \gets, 3]$| |
| | Alle reelle tall større enn $\dfrac{3}{2}$ . |
| | Alle reelle tall mindre enn $-1$. |
| $\left\langle -\dfrac{2}{3}, \to \right\rangle $ | |
::::


## Mengder som ulikheter

En annen måte å beskrive en mengde reelle tall på er ved hjelp av **ulikheter**. På samme måte som vi kunne bruke intervaller til å beskrive både begrensede og ubegrensede mengder, kan vi også bruke ulikheter til å beskrive disse.

### Begrensede mengder

Vi skal illustrere teorien ved å sammenlikne med intervaller:

::::{admonition} Begrensede mengder som ulikheter
---
class: theory
---
Vi kan skrive en begrenset mengde av reelle tall på følgende måter:

| Ulikhet | Intervall | Beskrivelse |
|:---:|:---:|---|
| $a \leq x \leq b$ | $x \in [a, b]$ | Alle reelle tall mellom $a$ og $b$. Både $a$ og $b$ er inkludert. |
| $a < x < b$ | $x\in \langle a, b\rangle$ | Alle reelle tall mellom $a$ og $b$. Hverken $a$ eller $b$ er ikke inkludert. |
| $a \leq x < b$ | $x\in [a, b\rangle$ | Alle reelle tall mellom $a$ og $b$. Her er $a$ er inkludert, mens $b$ er ikke inkludert. |
| $a < x \leq b$ | $x\in \langle a, b]$ | Alle reelle tall mellom $a$ og $b$. Her er $a$ er ikke inkludert, mens $b$ er inkludert. |
::::

Vi går løs på et eksempel:

::::{admonition} Eksempel 3
---
class: example
---
I tabellen vises ulike eksempler på ulikheter og hvilke intervaller de tilsvarer:

| Ulikhet | Intervall |
| :---: | :---: |
| $-1 \leq x \leq 1$ | $x\in [-1, 1]$ |
| $0 < x < 3$ | $x\in \langle 0, 3\rangle$ |
| $2 \leq x < 5$ | $x\in [2, 5\rangle$ |
| $-5 \leq x < 0$ | $x\in [-5, 0\rangle$ |
| $-4 < x \leq 1$ | $x\in \langle -4, 1]$ |
::::

Så er det **din tur**!

::::{admonition} Underveisoppgave 3
---
class: check
---
Skriv av og fyll ut tabellen under:

| Ulikhet | Intervall |
|:---:|:---:|
| $-1 < x \leq 3$ | |
| | $x\in \langle -1, 3]$ |
| $0 \leq x < 2$ |  |
| | $x\in \left\langle-\dfrac{1}{3}, 1\right\rangle$ |
| $-2 \leq x \leq 4$ |  |

::::

### Ubegrensede mengder 

Vi kan også bruke ulikheter til å beskrive ubegrensede mengder. Disse er enklere å skrive opp enn begrensede mengder.

::::{admonition} Ubegrensede mengder som ulikheter
---
class: theory
---

Vi kan skrive en ubegrenset mengde av reelle tall på følgende måter:

| Ulikhet | Intervall | Beskrivelse |
|:---:|:---:|---|
| $x \geq a$ | $x\in [a, \to\rangle$ | Alle reelle tall større enn eller lik $a$. |
| $x \leq b$ | $x\in \langle \gets, b]$ | Alle reelle tall mindre enn eller lik $b$. |
| $x > a$ | $x\in \langle a, \to\rangle$ | Alle reelle tall større enn $a$. |
| $x < b$ | $x\in \langle \gets, b\rangle$ | Alle reelle tall mindre enn $b$. |

::::

Som vanlig, tar vi et eksempel for å illustrere teorien:

::::{admonition} Eksempel 4
---
class: example
---
Under vises noen eksempler på ulikheter og hvilke intervaller de tilsvarer:

| Ulikhet | Intervall |
| :---: | :---: |
| $x \geq 2$ | $x\in [2, \to\rangle$ |
| $x \leq 4$ | $x\in \langle \gets, 4]$ |
| $x > 0$ | $x\in \langle 0, \to\rangle$ |
| $x < -3$ | $x\in \langle \gets, -3\rangle$ |


::::

Så er det **din tur**!

::::{admonition} Underveisoppgave 4
---
class: check
---
Skriv av og fyll ut tabellen under:


| Ulikhet | Intervall |
|:---:|:---:|
| $x \geq 0$ | |
| | $x\in \langle \gets, 3]$ |
| $x > 2$ |  |
| | $x\in \left\langle -\dfrac{1}{2}, \to\right\rangle$ |
| $x \leq 1$ |  |

::::


## Mengder som lister

### Lister med tall

### Lister med punkter