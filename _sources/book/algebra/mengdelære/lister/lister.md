# Mengder som lister


:::{admonition} Læringsmål
---
class: tip
---
Etter å ha jobbet med dette delkapittelet, er målet at du skal:
* Kunne uttrykke tallmengder ved hjelp av listeform.
* Kunne uttrykke mengder med punkter ved hjelp av listeform.
:::

Når vi jobber med mengder som består av utvalgte tall eller tall som følger et mønster, bruker vi **listeform** for å uttrykke tallene i mengden. Andre ganger vil vi ønske å uttrykke en mengde med punkter ved hjelp av listeform.
* **Lister med tall**
* **Lister med punkter**

Før vi ser på konkrete eksempler, skal vi se på den generelle notasjonen.

::::{admonition} Listeform for mengder
---
class: theory
---
En mengde $L$ skrevet på listeform, består av en samling elementer som er skilt med komma og omgitt av krøllparenteser. <br> Vi skriver:

$$
L = \{\text{Element 1}, \text{Element 2}, \text{Element 3}, \ldots, \text{Element N}\}.
$$

Listen kan ha endelig mange elementer, eller den kan være uendelig lang.

::::

### Lister med tall

Vi har allerede møtt på to tallmengder som kan beskrives med listenotasjon - nemlig $\mathbb{N}$ og $\mathbb{Z}$. Men det er mange flere tallmengder som best kan beskrives med lister.


Vi går løs på et eksempel for å illustrere notasjonen:

:::{admonition} Frempek: hva skal vi med lister?
---
class: sidenote, margin
---
Når vi jobber med likninger og likningssystemer kommer vi til å få nytte av å uttrykke løsningene ved hjelp av lister - spesielt når det er mer enn én løsning til likningen eller likningssystemet.
:::

::::{admonition} Eksempel 1
---
class: example
---
Tabellen under viser eksempler på mengder skrevet på listeform. 

| Mengde | Beskrivelse |
|:---|:---|
| $\mathbb{N} = \{1, 2, 3, \ldots\}$| De naturlige tallene. |
| $\mathbb{Z} = \{\ldots, -2, -1, 0, 1, 2, \ldots\}$ | Heltallene. |
| $\emptyset = \{\}$ | Den tomme mengden. |
| $\{1, 2, 3, 4, 5\}$ | Mengden bestående av de fem første naturlige tallene. |
| $\{1, 3, 5, 7, 9, \ldots, 21\}$ | Mengden bestående av alle positive oddetall opp til og med $21$. |
| $\{2, 4, 6, 8, 10, \ldots\}$ | Mengden bestående av alle positive partall. |
| $\{1, 4, 9, 16, 25, \ldots\}$ eller $\{1^2, 2^2, 3^2, 4^2, 5^2, \ldots \}$ | Mengden bestående av kvadrattallene. |
| $\{1, 2, 4, 8, 16, 32, \ldots\}$ | Mengden av alle potenser med grunntall $2$. |

<br>

Når et mønster gjentar seg bruker vi en *ellipse* (tre prikker $\ldots$) for å indikere at mønsteret fortsetter. Hvis det ikke står et tall både *før* og *etter* ellipsen, betyr det at mønsteret fortsetter i det uendelige.
::::

Så er det **din tur**!


::::{admonition} Underveisoppgave 1
---
class: check
---
Under vises noen lister og beskrivelser som parvis hører sammen. <br> Pusle sammen parene. 

:::{raw} html
---
file: ./pair_puzzles/underveisoppgaver/underveisoppgave_1.html
---
:::

::::

---

### Lister med punkter

I blant får vi også bruk for å lage lister som består av punkter. Dette vil spesielt dukke opp når vi jobber med likningssystemer. 

Vi tar et eksempel:

::::{admonition} Eksempel 2
---
class: example
---
Tabellen under viser noen eksempler på mengder som består av punkter:

| Mengde | Beskrivelse |
|:---|:---|
| $\{(0, 2)\}$ | Mengden som inneholder punktet $(0, 2)$. |
| $\{(1, 2), (3, 4)\}$ | Mengden av punktene $(1, 2)$ og $(3, 4)$. |
| $\{(1, 2), (3, 4), (5, 6)\}$ | Mengden av punktene $(1, 2)$, $(3, 4)$ og $(5, 6)$. |
| $\{(1, 2), (3, 4), (5, 6), \ldots\}$ | Mengden av punktene $(1, 2)$, $(3, 4)$, $(5, 6)$ og så videre. |
::::


Så er det **din tur**!

::::{admonition} Underveisoppgave 2
---
class: check
---
Skriv av og fyll ut tabellen under:

| Mengde | Beskrivelse |
|:---|:---|
| $\{(0, 1)\}$ |  |
| | Mengden bestående av punktet $(-3, 2)$. |
| $\{(0, 0), (1, 0)\}$ | |
| | Mengden av punktene $(-2, 0)$ og $(0, 1)$. |
| $\left\{(-2, 1), (2, 4), \left(\dfrac{1}{2}, -1\right)\right\}$ |  |
| | Mengden som består av punktene $(1, 0)$, $(0, 1)$, $(-1, 2)$ og så videre. |

:::{admonition} Fasit
---
class: answer, dropdown
---
| Mengde | Beskrivelse |
|:---|:---|
| $\{(0, 1)\}$ | Mengden bestående av punktet $(0, 1)$ |
| $\{(-3, 2)\}$ | Mengden bestående punktet $(-3, 2)$. |
| $\{(0, 0), (1, 0)\}$ | Mengden av punktene $(0, 0)$ og $(1, 0)$ |
| $\{(-2, 0), (0, 1)\}$ | Mengden av punktene $(-2, 0)$ og $(0, 1)$. |
| $\left\{(-2, 1), (2, 4), \left(\dfrac{1}{2}, -1\right)\right\}$ | Mengden av punktene $(-2, 1)$, $(2, 4)$ og $\left(\dfrac{1}{2}, -1\right)$.   |
| $\{(1, 0), (0, 1), (-1, 2), \ldots\}$ | Mengden som består av punktene $(1, 0)$, $(0, 1)$, $(-1, 2)$ og så videre. |

:::

::::
